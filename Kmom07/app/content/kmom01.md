Kmom01: PHP-baserade och MVC-inspirerade ramverk.
------------------------------------
#### Vilken utvecklingsmiljö använder du? 
Min utvecklingsmiljö består av windows 7, winSCP, Notepad++ och apache. Jag använder mig dessutom av samtliga webbläsare (mozilla, chrome, opera, safari) där mozilla blivit den nya standarden istället för tidigare chrome. Denna uppsättning har funkat bra för mig i tidigare moment och fortsätter göra så.

#### Är du bekant med ramverk sedan tidigare? 
Ja, jag har tidigare arbetat med ramverk inom C++; SFML och HGE. 

#### Är du sedan tidigare bekant med de lite mer avancerade begrepp som introduceras? 
Jag har tidigare arbetat med namespaces, abstrakta klasser och design patterns av flera olika slag. Design patterns (designmönster) är något som intresserar mig ordentligt. Inte bara att ha förståelse för dem utan att kunna använda sig av dem. Detta moment blev därför riktigt roligt för mig även om jag ibland kunde känna att jag borde släppa hur hela sekvensen ser ut och gå vidare. Jag kan dock inte ge mig förrns jag förstår processen till fullo och därför satte jag mig in i ramverket så gott jag kunde.

Utöver tidigare nämnda så har jag även arbetat med interfaces i Java sedan tidigare. Traits var dock något helt nytt. Exception handling är inte heller något nytt, rentav ett måste inom C++ som tidigare varit mitt huvudspråk. Annars var allting helt nytt.

#### Din uppfattning om Anax, och speciellt Anax-MVC?
Jag ser det som ett bra ramverk och kunde känna igen mig i de design patterns som användes. Även det nya Dependency Injection som jag läst är en ”50 dollar term för ett 5 cent koncept.” Det citatet stämmer rätt bra i min mening, det var mycket lättare att förstå än vad jag trodde det skulle vara. Allt som krävdes var rätt förklaring av det, något jag inte fick förrns jag googlade runt och hittade en programmerare som tog upp det i sin egen artikel. Det tog ett tag att sätta sig in i ramverket men när jag väl förstod hur allting fungerade så kändes det riktigt bra. Lite detektivarbetet! Man kommer långt genom att inte ge upp.

#### Svårigheter/problem
Jag hade problem till en början med att komma in i ramverket och förstå hur allting hängde ihop. Det mest förvirrande var return-statements i annars helt tomma php filer. Till slut hängde jag med på att de helt enkelt returnerar en array.

#### Lösningar
När jag skulle implementer mitt eget träningsspel så stötte jag på problem med själva sessions delen. Då satte jag mig in i ramverket mera och upptäckte snart hur man skulle göra. Kändes riktigt bra att få koll på det. Gjorde en mindre ändring till list i min klass samtidigt som jag la till namespaces, på så sätt kunde jag använda dice.css igen.

Från början visste jag inte hur namespaces fungerade i PHP det var lite annorlunda i jämförelse med C++. Jag provade mig fram och använde dokumentationen till hjälp och det gick smidigt fram.

#### Erfarenheter/resultat
En erfarenhet/lärdom som jag kommer ta med mig ifrån detta moment är att allting går att lära sig bara man sätter sig ned och verkligen kollar igenom det utan att ge upp. Detta var något jag visste sedan innan men fick i detta moment verkligen lära mig sanningen i det. Jag är nöjd över resultatet.
Det blev en simpel sida med en simpel stil men en avancerad back-end struktur. Jag känner att jag fått sätta mig in i hur detta ramverk fungerar och ser verkligen fram emot framtida uppgifter. Jag tog Mos ord: ”Var nyfiken” på allvar och kände blev belönad för det. Det känns som om jag tagit ett extra steg i programmeringen och verkligen fått koll på användbarheten av dependency injection samt övriga nya begrepp.

Jag är dessutom nöjd över artikeln ”PHP: The right way”. Den kommer jag lära mig ifrån och gå igenom flera gånger.
